<!DOCTYPE html>
<head>
    <link rel="icon" type="image/x-icon" href=img/favicon.png>
    <meta charset="UTF-8">
    <link rel="stylesheet" type="text/css" href="css/temari.css" />
</head>
<textarea id="enunciat">











UT02 - Anàlisi de circuits amb portes llògiques (exercicis).
============================================================










1. Algebra de Boole
-------------------

L’àlgebra de Boole es fonamenta en els aspectes següents:

- Un conjunt d’elements que només poden adoptar dos valors possibles, 
designats com 0 i 1.
- Tres operacions principals: la suma lògica, el producte lògic i la 
negació.

Cada element de l’àlgebra de Boole es representa mitjançant una lletra, 
anomenada variable booleana o variable binària. Cada una d’aquestes 
variables pot prendre un dels dos valors possibles: 0 o 1.

Aquesta branca de les matemàtiques resulta especialment útil per al 
tractament de sistemes en què només hi ha dos estats diferenciats, com 
passa amb els sistemes digitals.


### 1.1. Exemple

Què representen els valors 1 i 0?

Això depèn de cada aplicació concreta; l’únic que importa és que 
serveixen per identificar dos estats perfectament diferenciats.

Vegem-ho amb un altre exemple: molts habitatges moderns disposen d’un 
sistema d’alarma que detecta si les finestres estan obertes o tancades.

Com que cada finestra només pot trobar-se en dos estats possibles 
(oberta o tancada), podem “traduir” aquesta informació al llenguatge 
de l’àlgebra de Boole d’una manera molt senzilla.

Podríem assignar una variable binària a cada finestra:

- a: estat de la finestra del menjador
- b: estat de la finestra de la cuina
- c: estat de la finestra del dormitori principal
- d: estat de la finestra del dormitori secundari

Associarem el valor 1 a la finestra oberta i el valor 0 a la finestra 
tancada. Aquesta assignació és totalment arbitrària; es podria fer a 
la inversa sense problema.

Així, si ens donessin la següent informació:

- a = 0
- b = 1
- c = 1
- d = 0

sabem que la finestra del menjador i la del dormitori secundari estan 
tancades, mentre que la cuina i el dormitori principal tenen les 
finestres obertes.



### 1.2. Operacions bàsiques

#### Suma lògica

S’indica amb el símbol + i necessita almenys dos operands. Per 
exemple, en un circuit elèctric amb dos interruptors col·locats en 
paral·lel per controlar una bombeta, aquesta s’encendrà si es prem 
qualsevol dels dos interruptors. Matemàticament, això es pot 
expressar com $a + b$.

| $ a $ | $ b $ | $ a + b $ |
|---------|---------|-------------|
| 0       | 0       | 0           |
| 0       | 1       | 1           |
| 1       | 0       | 1           |
| 1       | 1       | 1           |

#### Producte lògic 

Es representa amb el símbol $\cdot$ i necessita com a mínim dos 
operands. Per exemple, si en un circuit elèctric col·loquem dos 
interruptors en sèrie per encendre una bombeta, aquesta només 
s’il·luminarà quan tots dos interruptors estiguin activats. 
Matemàticament, això s’expressa com $a \cdot b$.

| $ a $ | $ b $ | $ a \cdot b $ |
|---------|---------|-----------------|
| 0       | 0       | 0               |
| 0       | 1       | 0               |
| 1       | 0       | 0               |
| 1       | 1       | 1               |

La negació és una operació que actua sobre un únic operand. Si l’element és la variable a, una línia horitzontal sobre aquesta variable indica que es pren el seu valor complementari o negatiu ($\bar{a}$).

| $ a $ | $ \bar{a} $ |
|---------|---------------|
| 0       | 1             |
| 1       | 0             |

L’àlgebra de Boole constitueix la base matemàtica per al disseny i 
l’anàlisi de sistemes digitals i, com qualsevol àlgebra, es fonamenta 
en un conjunt de propietats, postulats i teoremes. Entre els més 
rellevants destaquen el teorema d’absorció, especialment útil per 
simplificar expressions, i el teorema de DeMorgan, que estableix la 
manera de transformar un producte lògic en una suma lògica i 
viceversa.

| Propietat       | Descripció                          | Formulació                             |
|-----------------|-------------------------------------|----------------------------------------|
| Idempotència    | Repetitivitat sense canvi           | $ a \cdot a = a $<br>$ a + a = a $ |
| Involució       | Doble negació s'anul·la             | $ \overline{\overline{a}} = a $      |
| Commutativitat  | Ordre indiferent                    | $ a \cdot b = b \cdot a $<br>$ a + b = b + a $   |
| Associativitat  | Agrupació flexible                  | $ a \cdot (b \cdot c) = (a \cdot b) \cdot c $<br>$ a + (b + c) = (a + b) + c $ |
| Distributivitat | Producte sobre suma                 | $ (a + b) \cdot c = a \cdot c + b \cdot c $        |
| Absorció        | Eliminació termes redundants        | $ a + a \cdot b = a $<br>$ a \cdot (a + b) = a $ |
| DeMorgan        | Negació de producte/suma            | $ \overline{a \cdot b} = \overline{a} + \overline{b} $<br>$ \overline{a + b} = \overline{a} \cdot \overline{b} $ |










2. Funcions llògiques
---------------------

Anomenem **funció lògica** a una variable binària que obté el seu valor 
a partir d’una expressió algebraica formada per altres variables 
binàries, combinades mitjançant les operacions de **suma lògica**, 
**producte lògic** i **negació**.

### 2.1. Maneres d’escriure una funció lògica

En molts llibres, al costat del nom de la funció s’indiquen entre 
parèntesis les variables que hi intervenen. Per exemple:

$$
F(a,b,c) = a \cdot b + c
$$

Sovint, el signe del **producte lògic** ($\cdot$) no s’escriu perquè es 
considera implícit. L’expressió anterior es pot escriure així:

$$
F(a,b,c) = ab + c
$$

### 2.2. Suma de productes i producte de sumes

- Una **suma de productes** és una expressió on es fa la suma de 
  diversos termes, i cada terme és un producte de variables.  
  Exemple:
  
  $$
  f(a,b,c,d) = a \cdot b + c \cdot d
  $$

- Un **producte de sumes** és una expressió on es multipliquen diversos 
  termes, i cada terme és una suma de variables.  
  Exemple:
  
  $$
  f(a,b,c) = (a+b) \cdot (b+c)
  $$

> **Atenció:** En el producte de sumes, els parèntesis són obligatoris. 
> Si s'escriu:
> </tres>
> $$
  a+b \cdot b+c
  $$  
> es calcularia primer el producte i després les sumes, obtenint una 
> **suma de productes** en lloc d’un producte de sumes.

### 2.3. Avaluació d’una funció lògica

Per trobar el valor d’una funció lògica, s’han de seguir aquests passos:

1. Avaluar primer el que hi ha **dins dels parèntesis**  
2. Fer les **negacions**  
3. Realitzar els **productes lògics**  
4. Acabar amb les **suma lògiques**

> #### Exemple 1
> 
> Volem saber el valor de: 
> 
> $$
  f(a,b,c,d) = a \cdot b + c \cdot d 
  $$
> quan  
> $$
  a = 0, \quad b = 1, \quad c = 1, \quad d = 1
  $$
> 
> **Solució:** No hi ha parèntesis ni negacions. Calculem primer els
> productes i després fem la suma.
>  $$
   a \cdot b + c \cdot d = 0 \cdot 1 + 1 \cdot 1 = 0 + 1 = 1
   $$  


> #### Exemple 2
>
> Volem saber el valor de:
> 
> $$
 F(a,b,c) = \overline{a} \cdot (b+c)
 $$
> 
> quan  
> $$
 a = 1, \quad b = 1, \quad c = 1
 $$
>
> **Solució:** Primer fem la suma dins del parèntesi, neguem la variable 
> $a$, finalment, fem el producte:
   $$
   \overline{a} \cdot (b+c) = \overline{1} \cdot (1+1) = 0 \cdot 1 = 0
   $$  











3. Taula de veritat: definició i construcció
--------------------------------------------

Una **taula de veritat** és una representació d’una **funció lògica** 
en què es mostren els valors que pren la funció per a totes les 
possibles combinacions de les variables d’entrada.

Per **construir una taula de veritat** d’una funció lògica cal seguir 
els passos següents:

1. **Dibuixar la taula** amb:
  - Tantes columnes com variables tingui la funció, més una columna 
    addicional per al resultat.
  - Tantes files com combinacions possibles de les variables d’entrada, 
    més una fila addicional per als encapçalaments.

2. **A la fila superior**:
  - A les columnes de l’esquerra hi escrivim el nom de les variables.
  - A la columna de la dreta, el nom de la funció.

3. **Omplir les combinacions d’entrada**:
  - A les files inferiors s’escriuen totes les combinacions possibles 
    de valors de les variables d’entrada.
  - Les combinacions s’ordenen en ordre creixent, com si comptéssim 
    en binari.

4. **Avaluar la funció**:
  - Per a cada combinació d’entrada, es calcula el valor de la funció 
    i s’escriu a la columna de la dreta.


> #### Exemple: funció de tres variables
> 
> Si la funció té tres variables $ a $, $ b $ i $ c $, la taula tindrà:
> 
> - **4 columnes**: tres per a les variables i una per a la funció.
> - **9 files**: una per als noms i vuit per a les combinacions  
>   possibles (ja que $ 2^3 = 8 $).
> 
> Les combinacions de les variables es generen començant per $ 000 $, 
> després $ 001 $, $ 010 $, ... fins arribar a $ 111 $.
> 
> Finalment, s’avalua la funció per a cada combinació i es completa la 
> columna final.
> 
> 
> **Taula de veritat de la funció** $ f_1(a,b,c) $
> 
> | a | b | c | $ f_1 $ |
> |---|---|---|-------|
> | 0 | 0 | 0 | 0     |
> | 0 | 0 | 1 | 0     |
> | 0 | 1 | 0 | 1     |
> | 0 | 1 | 1 | 1     |
> | 1 | 0 | 0 | 1     |
> | 1 | 0 | 1 | 0     |
> | 1 | 1 | 0 | 1     |
> | 1 | 1 | 1 | 1     |











4. Funcions equivalents
-----------------------

Una **funció booleana** pot ser representada tant mitjançant una
**expressió algebraica** com amb una **taula de veritat**. És habitual
generar la taula de veritat a partir d’una expressió algebraica 
coneguda.

El procés invers consisteix a **determinar una expressió algebraica a
partir de la taula de veritat**, situació que s’estudia en l’apartat
«**Formes canòniques d’una funció**».

Abans de desenvolupar aquest procediment, cal destacar que **una mateixa
taula de veritat pot correspondre a múltiples expressions 
algebraiques**.

Diferents expressions poden descriure la mateixa funció lògica; en 
aquest cas, les funcions es consideren **equivalents**.

La verificació de l’equivalència entre dues funcions es realitza de 
manera senzilla comparant les seves taules de veritat: si els resultats 
coincideixen per a totes les combinacions possibles de valors d’entrada, 
les funcions són equivalents.

> #### Exemple de comprovació d’equivalència
> 
> Es consideren dues funcions booleanes.
> 
> $$
  \begin{array}{c}
  f_1 = a + a \cdot b \\
  f_2 = a \cdot (a + b)
  \end{array}
  $$
> 
> Les seves taules de veritat són les següents:
> 
> **Taula de veritat de la primera funció**
> 
> | a | b | f1 |
> |---|---|----|
> | 0 | 0 | 0  |
> | 0 | 1 | 0  |
> | 1 | 0 | 1  |
> | 1 | 1 | 1  |
> 
> **Taula de veritat de la segona funció**
> 
> | a | b | f2 |
> |---|---|----|
> | 0 | 0 | 0  |
> | 0 | 1 | 0  |
> | 1 | 0 | 1  |
> | 1 | 1 | 1  |
> 
> Comparant les dues taules, es constata que tots els resultats
> coincideixen. Per tant, **$f_1$ i $f_2$ són funcions equivalents**.










5. Obtenció d’una expressió algebraica a partir de la taula de veritat
----------------------------------------------------------------------

És possible derivar una expressió algebraica d’una funció a partir de 
la seva taula de veritat. Hi ha dues maneres de fer-ho, conegudes com a 
**formes canòniques**.

---

### 5.1 Primera forma canònica

La primera forma canònica consisteix a expressar la funció com una 
**suma de productes**, deduïda a partir de la taula de veritat 
mitjançant el procediment següent:

1. Identificar a la taula de veritat les combinacions de valors de les  
   variables d’entrada que fan que la funció sigui **1**.

2. Per a cada combinació s’obté un **terme producte**, anomenat 
   **minterm**, amb les característiques següents:  
- Conté totes les variables de la funció, negades o no.  
- Les variables estan multiplicades entre si.  
- La negació d’una variable depèn del valor a la combinació:  
    - Si la variable és **0**, s’inclou negada.  
    - Si la variable és **1**, s’inclou directa (sense negar).

3. La primera forma canònica s’obté sumant **tots els minterms** 
   generats.


> #### Exemple: obtenció de la primera forma canònica d'una funció
> 
> Taula de veritat de la funció per a la qual es vol obtenir la primera  
> forma canònica:
> 
> | a | b | c | f |
> |---|---|---|---|
> | 0 | 0 | 0 | 0 |
> | 0 | 0 | 1 | 0 |
> | 0 | 1 | 0 | 1 |
> | 0 | 1 | 1 | 1 |
> | 1 | 0 | 0 | 0 |
> | 1 | 0 | 1 | 0 |
> | 1 | 1 | 0 | 1 |
> | 1 | 1 | 1 | 0 |
> 
> A partir de la taula de veritat mostrada, es determina la
> primera forma canònica de la funció mitjançant el següent procediment:
> 
> 1. Identificació de les combinacions de valors que fan que la funció
>    valgui 1:
> - $ a = 0, b = 1, c = 0 $
> - $ a = 0, b = 1, c = 1 $
> - $ a = 1, b = 1, c = 0 $
> 
> 2. Per a cadascuna d'aquestes combinacions es determina un terme
>    producte, anomenat **minterm**. En total, s'obtenen 3 minterms.
> 
> 3. Generació dels minterms associats a cada combinació:
> - Per a la primera combinació ($ a = 0, ~ b = 1, ~ c = 0 $), només la
>  variable $b$ és $1$, per la qual cosa el minterm corresponent 
>  és: $\overline{a} \cdot b \cdot \overline{c}$
> - Per a la segona combinació ($ a = 0, ~ b = 1, ~ c = 1 $), només la
>  variable $ a $ està a zero, resultant el minterm:
>  $\overline{a} \cdot b \cdot c$
> - Per a la tercera combinació ($ a = 1, ~ b = 1, ~ c = 0 $), només la
>  variable $ c $ està a zero, obtenint el minterm:
>  $a \cdot b \cdot \overline{c}$
> 
> 4. La primera forma canònica s'obté mitjançant la suma lògica dels tres
>    minterms:
> 
> $$
  f = \overline{a} \cdot b \cdot \overline{c} + 
  \overline{a} \cdot b \cdot c + 
  a \cdot b \cdot \overline{c}
  $$
  
  

### 5.2. Segona forma canònica

La segona forma canònica expressa la funció com un producte de sumes que
es dedueix de la taula de veritat mitjançant el següent procediment:


1. Identificació de les combinacions de valors de les variables
   d'entrada que fan que la funció valgui 0.

2. Per a cadascuna d'aquestes combinacions es determina un **maxterm**,
   amb les següents característiques:
- Està format per totes les variables de la funció
- Les variables estan connectades mitjançant sumes lògiques

3. Criteri per a la negació de variables en cada maxterm:
- Si el valor de la variable és 0, la variable apareix directa (no
 negada)
- Si el valor de la variable és 1, la variable apareix negada

4. La segona forma canònica s'obté multiplicant tots els maxterms.


#### Exemple: obtenció de la segona forma canònica d'una funció

A partir de la taula de veritat (la mateixa que a l'anterior exemple),
es determina la segona forma canònica de la funció.

| a | b | c | f |
|---|---|---|---|
| 0 | 0 | 0 | 0 |
| 0 | 0 | 1 | 0 |
| 0 | 1 | 0 | 1 |
| 0 | 1 | 1 | 1 |
| 1 | 0 | 0 | 0 |
| 1 | 0 | 1 | 0 |
| 1 | 1 | 0 | 1 |
| 1 | 1 | 1 | 0 |

1. Identificació de les combinacions que fan que la funció valgui 0:
   - $ a = 0, ~ b = 0, ~ c = 0 $
   - $ a = 0, ~ b = 0, ~ c = 1 $
   - $ a = 1, ~ b = 0, ~ c = 0 $
   - $ a = 1, ~ b = 0, ~ c = 1 $
   - $ a = 1, ~ b = 1, ~ c = 1 $

2. Per a cadascuna d'aquestes cinc combinacions es determina un
   **maxterm**.

3. Determinació dels maxterms corresponents a cada combinació:
   - Combinació $ a = 0, ~ b = 0, ~ c = 0 \rightarrow a + b + c $
   - Combinació $ a = 0, ~ b = 0, ~ c = 1 \rightarrow a + b + \overline{c} $
   - Combinació $ a = 1, ~ b = 0, ~ c = 0 \rightarrow \overline{a} + b + c $
   - Combinació $ a = 1, ~ b = 0, ~ c = 1 \rightarrow \overline{a} + b + \overline{c} $
   - Combinació $ a = 1, ~ b = 1, ~ c = 1 \rightarrow \overline{a} + \overline{b} + \overline{c} $

4. La segona forma canònica s'obté mitjançant el producte lògic dels
   cinc maxterms:

$$
f = (a + b + c) \cdot (a + b + \overline{c}) \cdot 
(\overline{a} + b + c) \cdot (\overline{a} + b + \overline{c}) \cdot 
(\overline{a} + \overline{b} + \overline{c})
$$










6. Portes lògiques bàsiques
---------------------------

Els sistemes digitals més complexos estan formats per blocs més petits
encarregats de realitzar operacions senzilles amb senyals binaris.
Aquests blocs fonamentals es coneixen com a portes lògiques.

Cada porta lògica implementa una funció específica. De totes les
funcions possibles, les portes lògiques bàsiques constitueixen elements
de disseny de propòsit general. Les portes lògiques bàsiques principals
són: porta AND, OR, XOR, NOT, NAND, NOR, XNOR.

### 6.1. Porta AND

La porta AND realitza la funció de producte lògic i rep el nom de la
paraula anglesa "and", que significa "i" en català.

La sortida d'una porta AND és 1 només si totes les variables d'entrada
són 1.

La figura 1 mostra el símbol d'una porta AND de dues entrades. Els
mateixos símbols s'utilitzen per a un nombre major d'entrades,
afegint simplement les connexions d'entrada necessàries al símbol.


> ![c](img/porta_and.png)
> **Fig. 1.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta AND de dues entrades
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_.
> Sota llicència [CC3.0-by-nc-sa]


La funció que realitza la porta AND és anàloga al comportament de dos
interruptors en sèrie. Com es mostra a la figura 2, la làmpada X1
s'encén (sortida a estat lògic 1) només quan els interruptors A i B
estan tancats (ambdues entrades a 1 lògic).

> ![c](img/porta_and_cabl.png)
> **Fig. 2.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta AND a partir de dos interruptors en sèrie_.
> Sota llicència [CC3.0-by-nc-sa]

### 6.2. Porta OR

La porta OR realitza la funció de suma lògica i rep el nom de la
paraula anglesa "or", que significa "o" en català.

La sortida d'una porta OR és 1 si, com a mínim, una variable d'entrada
és 1.

La figura 3 mostra el símbol d'una porta OR de dues entrades, la seva
expressió algebraica i la seva taula de veritat.

> ![c](img/porta_or.png)
> **Fig. 3.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta OR de dues entrades 
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_
> Sota llicència [CC3.0-by-nc-sa]

La funció de la porta OR correspon al funcionament de dos interruptors
en paral·lel. Com es mostra a la figura 4, la làmpada X2 s'encén (sortida
a estat lògic 1) quan, com a mínim, un dels dos interruptors A o B
està tancat.

> ![c](img/porta_or_cabl.png)
> **Fig. 4.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta OR a partir de dos interruptors en paralel_.
> Sota llicència [CC3.0-by-nc-sa]

### 6.3. Porta NOT

Aquesta porta, també coneguda com a inversor, té una única entrada i
realitza la funció de negació. La sortida és 1 si l'entrada és 0, i
0 si l'entrada és 1.

La figura 5 mostra els símbols d'una porta NOT, la seva expressió
algebraica i la seva taula de veritat.

> ![c](img/porta_not.png)
> **Fig. 5.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta NOT o inversor 
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_
> Sota llicència [CC3.0-by-nc-sa]

### 6.4. Porta NAND

El nom d'aquesta porta prové de la unió de les paraules angleses "not
and". Com indica el seu nom, és una porta AND amb la sortida invertida.

La figura mostra els símbols d'una porta NAND, la seva expressió
algebraica i la seva taula de veritat.

> ![c](img/porta_nand.png)
> **Fig. 6.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta NAND de dues entrades 
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_
> Sota llicència [CC3.0-by-nc-sa]

### 6.5. Porta NOR

La sortida d'una porta NOR és la invertida d'una porta OR. El seu nom
prové de la unió de les paraules angleses "not or".

> ![c](img/porta_nor.png)
> **Fig. 7.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta NOR de dues entrades 
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_
> Sota llicència [CC3.0-by-nc-sa]


### 6.6. Porta XOR (OR-exclusiva)

També anomenada porta OR-exclusiva. La seva sortida és 1 només quan
les dues variables d'entrada tenen valors diferents.

> ![c](img/porta_xor.png)
> **Fig. 8.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Porta XOR de dues entrades 
>   a) símbol IEEE 91-1973; 
>   b) símbol IEEE 91-1984; 
>   c) expressió algebraica; 
>   d) taula de veritat_
> Sota llicència [CC3.0-by-nc-sa]

L'operador XOR en les expressions algebraiques és el símbol ⊕ (un
signe de suma encerclat).

En el cas de tenir més de dues entrades, el funcionament d'una porta
XOR es pot recordar mitjançant la següent regla:

La sortida d'una porta XOR és 1 només si hi ha un nombre senar
d'entrades a 1.


### 6.7. Porta XNOR

Es una porta XOR amb la sortida invertida










7. Simplificació de funcions lògiques amb mapes de Karnaugh
-----------------------------------------------------------

L'obtenció de la funció més simplificada possible presenta grans
avantatges en el disseny de circuits digitals:

- Circuits més petits i ràpids
- Cost reduït

El mapa de Karnaugh és una eina gràfica que permet obtenir funcions
simplificades a partir de taules de veritat. 
És una representació gràfica d'una taula de veritat amb 2ⁿ caselles per
a n variables. 
A cada casella s'indica el valor de sortida per la combinació 
corresponent:

- `0`: zero lògic
- `1`: u lògic  
- `X`: estat indiferent (pot ser 0 o 1 segons convingui)

### 7.1. Mapes per a diferent nombre de variables

#### Mapa per a 2 variables

Per a una funció de 2 variables (a, b) amb sortida x:

| a | b | f |
|---|---|---|
| 0 | 0 | 0 |
| 0 | 1 | 1 |
| 1 | 0 | 1 |
| 1 | 1 | X |

El mapa corresponent és una taula 2×2 on les files representen `a` i
les columnes `b`, amb l'ordre 00, 01.

> ![c](img/karn_2.png)
> **Fig. 9.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Mapa de Karnaugh de 2 variables_.
> Sota llicència [CC3.0-by-nc-sa]

#### Mapa per a 3 variables

| a | b | c | f |
|---|---|---|---|
| 0 | 0 | 0 | 0 |
| 0 | 0 | 1 | 1 |
| 0 | 1 | 0 | 1 |
| 0 | 1 | 1 | X |
| 1 | 0 | 0 | 0 |
| 1 | 0 | 1 | 0 |
| 1 | 1 | 0 | 1 |
| 1 | 1 | 1 | 1 |

Per a 3 variables (a, b, c), el mapa és una taula 2×4 on un eix
representa `a` amb l'ordre 0, 1 i l'altre la combinació `bc` en l'ordre
00, 01, 11, 10.

> ![c](img/karn_3.png)
> **Fig. 10.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Mapa de Karnaugh de 3 variables_.
> Sota llicència [CC3.0-by-nc-sa]


#### Mapa per a 4 variables

| a | b | c | d | f |
|---|---|---|---|---|
| 0 | 0 | 0 | 0 | 0 |
| 0 | 0 | 0 | 1 | 1 |
| 0 | 0 | 1 | 0 | 1 |
| 0 | 0 | 1 | 1 | X |
| 0 | 1 | 0 | 0 | 0 |
| 0 | 1 | 0 | 1 | 1 |
| 0 | 1 | 1 | 0 | 1 |
| 0 | 1 | 1 | 1 | 1 |
| 1 | 0 | 0 | 0 | 1 |
| 1 | 0 | 0 | 1 | X |
| 1 | 0 | 1 | 0 | 1 |
| 1 | 0 | 1 | 1 | 0 |
| 1 | 1 | 0 | 0 | 1 |
| 1 | 1 | 0 | 1 | 0 |
| 1 | 1 | 1 | 0 | 1 |
| 1 | 1 | 1 | 1 | 0 |


Per a 4 variables (a, b, c, d), el mapa és una taula 4×4 on un eix
representa `ab` i l'altre `cd`, amb l'ordre 00, 01, 11, 10 als dos
eixos.

> ![c250](img/karn_4.png)
> **Fig. 11.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Mapa de Karnaugh de 4 variables_.
> Sota llicència [CC3.0-by-nc-sa]

### 7.2. Regles de simplificació

- **Regla 1 - Contacte directe:**
  Els elements es poden agrupar amb veïns directes (costats, amunt, 
  avall). No es permet en diagonal.
  
> ![c](img/regla_karn_1.png)
> **Fig. 12.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 1 de la simplificació de Karnaugh_.
> Sota llicència [CC3.0-by-nc-sa]
  
- **Regla 2 - Extrems connectats:**
  Els extrems del mapa es consideren connectats (bandes laterals, 
  superior i inferior).
  
> ![c](img/regla_karn_2.png)
> **Fig. 13.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 2 de la simplificació de Karnaugh_.
> Sota llicència [CC3.0-by-nc-sa]

- **Regla 3 - Mida dels grups:**
  Els grups han de tenir mida potència de 2 (1, 2, 4, 8 elements).
  
> ![c500](img/regla_karn_3.png)
> **Fig. 14.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 3 de la simplificació de Karnaugh_.
> Sota llicència [CC3.0-by-nc-sa]

- **Regla 4 - Forma compacta:**
  Els grups han de ser quadrats o rectangulars, no en forma de L.
  
> ![c](img/regla_karn_4.png)
> **Fig. 15.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 4 de la simplificació de Karnaugh_.
> Sota llicència [CC3.0-by-nc-sa]

- **Regla 5 - Superposició:**
  Els grups es poden superposar (un 1 pot pertànyer a múltiples grups).

> ![c250](img/regla_karn_5.png)
> **Fig. 16.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 5 de la simplificació de Karnaugh_.
> Sota llicència [CC3.0-by-nc-sa]

- **Regla 6 - Grups màxims**
  Els grups han de ser el més grans possible, aprofitant les X segons
  convingui.
  
> ![c500](img/regla_karn_6.png)
> **Fig. 17.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Regla 6 de la simplificació de Karnaugh_.
> Sota llicència [CC3.0-by-nc-sa]

- **Regla 7 - Cobriment complet**
  Tots els 1 han d'estar inclosos en algun grup. És a dir **no pot
  quedar cap 1 senseagrupar**. Si fa falta farem un grup de un únic
  element.


### 7.3. Obtenció de la funció simplificada

La solució òptima serà aquella que presenti el mínim nombre de grups 
possible que esdevinguin tan extensos com sigui possible.
Cada grup del mapa generarà un terme de la funció simplificada, en 
forma de producte de les variables que hi apareguin. 
La funció final serà la suma d’aquests termes.

Cada grup genera un terme producte:

- Variables amb valor fix 0: apareixen **negades**
- Variables amb valor fix 1: apareixen **directes**
- Variables que canvien: **no apareixen** al terme

La funció final és la suma d'aquests termes.

> #### Exemple pràctic
>  
> | a | b | c | d | f |
> |---|---|---|---|---|
> | 0 | 0 | 0 | 0 | 0 |
> | 0 | 0 | 0 | 1 | 0 |
> | 0 | 0 | 1 | 0 | 1 |
> | 0 | 0 | 1 | 1 | 1 |
> | 0 | 1 | 0 | 0 | X |
> | 0 | 1 | 0 | 1 | 1 |
> | 0 | 1 | 1 | 0 | 0 |
> | 0 | 1 | 1 | 1 | 1 |
> | 1 | 0 | 0 | 0 | 0 |
> | 1 | 0 | 0 | 1 | 1 |
> | 1 | 0 | 1 | 0 | 1 |
> | 1 | 0 | 1 | 1 | 0 |
> | 1 | 1 | 0 | 0 | 0 |
> | 1 | 1 | 0 | 1 | X |
> | 1 | 1 | 1 | 0 | 1 |
> | 1 | 1 | 1 | 1 | 1 |
> 
> Per a una funció de 4 variables amb la taula de veritat donada, el
> mapa de Karnaugh resultant seria el de la figura 18.
> 
> ![c250](img/exem_mapa_1.png)
> **Fig. 18.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Mapa de Karnaugh de l'exemple_.
> Sota llicència [CC3.0-by-nc-sa]
> 
> Per al mapa creat la agrupació òptima dels termes es mostra a la figura 19
> 
> ![c250](img/exem_mapa_2.png)
> **Fig. 19.** 
> [Cerezo Salcedo, S. _et al._](https://ioc.xtec.cat/materials/FP/Recursos/fp_iea_m09_/web/fp_iea_m09_htmlindex/index.html)
> (2024). [IOC](https://ioc.xtec.cat/).
> _Mapa de Karnaugh amb agrupacions òptimes_.
> Sota llicència [CC3.0-by-nc-sa]
> 
> Les agrupacions òptimes generen els termes:
> 
> - Grup vertical de 2:        $a = 0,   ~ b = 0,   ~ c = 1,   ~ d = 1/0 \rightarrow \overline{a} \cdot \overline{b} \cdot c$
> - Grup de 4:                 $a = 0/1, ~ b = 1,   ~ c = 0/1, ~ d = 1   \rightarrow b \cdot d$
> - Grup horitzontal superior: $a = 1,   ~ b = 1/0, ~ c = 0,   ~ d = 1   \rightarrow a \cdot \overline{c} \cdot d$
> - Grup horitzontal inferior: $a = 1,   ~ b = 1/0, ~ c = 1,   ~ d = 0   \rightarrow a \cdot c \cdot \overline{d}$`
> 
> Funció simplificada: $f = \overline{a} \cdot \overline{b} \cdot c + b \cdot d + a \cdot \overline{c} \cdot d + a \cdot c \cdot \overline{d}$











[CC4.0-by-sa]: https://creativecommons.org/licenses/by-sa/4.0/deed.ca "Llicencia Cretive Commons 4.0 Internacional - Reconeixement-CompartirIgual"
[CC3.0-by-sa]: https://creativecommons.org/licenses/by-sa/3.0/deed.ca "Llicencia Cretive Commons 3.0 Internacional - Reconeixement-CompartirIgual"
[CC3.0-by-nc-sa]: https://creativecommons.org/licenses/by-nc-sa/3.0/es/deed.ca "Llicencia Cretive Commons 3.0 Espanya - Reconeixement-CompartirIgual"
</textarea>


<!-- C. SCRIPT ==================================================== -->
<script>
window.texme = {
    renderOnLoad: false,
    style: 'none',
    markdownURL: 'js/marked/marked.min.js',
    MathJaxURL: 'js/mathjax/es5/tex-mml-chtml.js'
}
</script>

<script src="js/texme/texme.js"></script>
<script>



window.onload = function (){
    texme.renderPage();
}

</script>
